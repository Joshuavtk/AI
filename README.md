# 23/24 SE 4.2 ITVB23KMO4 - Artificial Intelligence

### Cursusinformatie

#### Inhoud
Kunstmatige intelligentie is een heel breed vakgebied dat voortdurend in beweging is. Je zou kunnen zeggen dat AI gaat over problemen waarvoor we geen goede strategie hebben. Dit vak behandelt enkele onderwerpen uit de AI die je mogelijk ook tegen zou kunnen komen in de beroepspraktijk. De bedoeling is je laten ervaren hoe je met een abstracte strategie (met een algoritme en/of wiskunde) diverse soms in - eerste instantie - verschillende praktische problemen kan oplossen. Hierbij gaat het meestal om heuristiek (‘stappenplannen’) en niet om machine learning (ML) of neurale netwerken (hoewel ML enigszins terug komt bij NLP). ML is immers een apart keuzevak in jaar 4.
Aspecten die bij de opdrachten aan bod komen:

- wat is AI, ethische aspecten
- tijd en ruimte complexiteit van zoek-strategieën
- classificatie van problemen (complexiteitstheorie)
- het Travelling Salesman Probleem
- zoekstrategieën in combinatie met dynamisch programmeren
- strategieën om optimaal te spelen tegen een tegenstander (dit kan ook een stochastisch proces zijn)
- z.g.n. constraint satisfaction problemen
- toepassing van Hidden Markov Models (o.a. Viterbi algoritme)
- toepassingen binnen het domain van NLP (het verwerken van natuurlijke taal)

#### Practica en opdrachten
De practicumopdrachten worden gemaakt in duo's. Wat betekent dat je zelf alle opgaven maakt, maar je mag overleggen met je duo-partner. Je moet dus altijd zelf alle code kunnen uitleggen.
De practicumuren worden vooral besteed aan het bespreken van gemaakt werk (= assessment).
De weekopgaven moeten worden ingeleverd op Blackboard bij jouw duo in de File Exchange exchange (dus niet het Grade Center). Eventueel reparatiewerk/herkansing wordt tijdens de gesprekken besproken. Opgaven die na de deadline worden ingeleverd gelden als een herkansing.
Alleen de Python files + antwoorden op vragen inleveren als zip (dus geen rar). En let op: alleen code inleveren is niet voldoende: ook de vragen moet je beantwoorden.

### Beoordeling
Beoordeling: het eindcijfer is een gemiddelde van de vijf weekopgaven AI.
Het eindcijfer kan alleen voldoende zijn als vier van de vijf weekopgaven AI tenminste voldoende zijn.

#### Herkansing
Herkansing gaat in overleg met de docent. Mocht het eindcijfer onvoldoende zijn dan is er (alleen) in lesweek 7 gelegenheid tot herkansing.

#### Plagiaat
Wat plagiaat is wordt beschreven in het Studentenstatuut (artikel 5.6): "Plagiaat is het overnemen van andermans werk en dat laten doorgaan voor eigen werk. Bij een vermoeden van plagiaat wordt de examencommissie altijd op de hoogte gesteld". Wanneer je code overneemt van anderen (dat kan internet zijn) dan moet dat met bronvermelding.

### Weekplanning
|week|start|onderwerp|
|:---|:---|:---|
|1|20 nov|geschiedenis van AI + het zoeken in bomen|
|2|27 nov|complexiteit (de klasse NP-volledig) + spel strategieën|
|3|4 dec (en 11 dec)|Constraint Satisfaction Problems|
|4|18 dec|Hidden Markov Models|
|x|25 dec ..5 jan|kerstvakantie|
|5|8 jan|Natural Language Processing|
 
### Deadlines inleveren
opgaven week 1: 28 november
opgaven week 2: 5 december
opgaven week 3: 19 december
opgaven week 4: 9 januari
opgaven week 5: 23 januari

In de week van 8 januari zijn er extra assessments, deze kunnen ook worden gebruikt voor herkansingen.
